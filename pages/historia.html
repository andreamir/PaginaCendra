<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../style.css">
    <title>Document</title>
</head>
<body class="historia-body">
    <nav>
        <img class="logo" src="../img/logoCendraBlanco.webp" alt="logo">
        <div class="links-container">
            <a href="../index.html">Inici</a>
            <a href="./revistes.html">Revistes</a>
            <a href="historia.html">Història de CENDRA</a>
            <a href="./contact.html">Contacte</a>
        </div>
      
    </nav>
    <div class="container">
        <div class="historia-container">
        <h2>Per què CENDRA?</h2><br><br>
           <p>Cendra va nàixer de la convicció profunda que hi ha un espai cultural a les falles que cal potenciar i donar suport, per contrarestar la imatge de pandereta que la festa va assolint any rere any.</p>
            <p>Està molt bé que ens declaren la millor festa del món, que fins i tot puguem ser Patrimoni Immaterial de la Humanitat, i tant! Però de què serveix tot açò quan aquesta imatge es queda en nua i crua fatxada? De res! Si en quant s’escarba un poquet cau com un castell de naips, si de seguida cau la corfa i no apareix el suc per cap banda. Si realment volem ser una festa rica, culta, pel que té de popular, secular i tradicional, si volem prestigiar realment les falles, ha de ser a través de l’estudi, conservació, arxiu i publicació de tot el moviment cultural que arrossega la festa.</p>
            <p>Cendra no venia, ni ho volia, a substituir res. Totes les publicacions, totes, tenen el seu espai i el seu moment. Però per nosaltres era important remarcar que calia fer alguna cosa per a dinamitzar l’ambient cultural de les falles. Tot i a pesar de ser sabedors que la proposta únicament arribaria, inicialment, a una minoria dels fallers, estàvem i continuem estant convençuts que hem de potenciar la festa per sentir-nos orgullosos d’ella. Cal salvar l’infinit abisme entre el món de la cultura i les falles, cal bastir ponts per a retrobar-nos i coincidir, escampant la consciència i la identitat de la festa entre la societat.</p> 
            <p>Cendra sols vols afegir un petit gran de sorra en la tasca de recuperació i popularització de les iniciatives culturals de les falles. I res millor que publicar-les i posar-les a l’abast de qui ho desitge. Sovint s’omplin la boca afirmant que les nostres iniciatives passaran a formar part de la història, però únicament aquelles que estan escrites negre sobre blanc són les que realment ho faran en aquesta festa de l’efímer. Aquest ha sigut i és el perquè del naixement i de l’existència de Cendra.
                <br>

            </p>
            
        </div>
    </div>
    <footer>
        <p>&copy; 2023 Revista Cendra</p>
    </footer>
    
</body>
</html>